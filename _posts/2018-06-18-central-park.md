---
layout: blog
category: CLANKY
title: Džungle v parku pod nemocnicí, aneb brandýská verze Central parku
date: 2018-06-16T12:00:00.000Z
author: Marek Řebíček
authorId: marek.rebicek
image: /assets/img/posts/35358120_2203695476337404_126385533013196800_o.jpg
tags:
  - centralpark
  - parky
  - sídliště
  - zeleň
  - sliby
---
Pojďme se podívat na méně příjemné věci v našem městě a plnění volebních slibů z roku 2014.

Ale na začátek je potřeba si připomenout, že část pozemku pod nemocnicí koupila radnice vedená ODS před 10 lety od čerstvě privatizované nemocnice za 38 mil. Kč. Krajská ODS předtím nemocnici prodala za 7,5 mil. Kč a město obratem přispělo majiteli desítkami milionů za okolní louku s bodláky.

Místní občané pak vybojovali vítěznou bitvu za nepostavení Kauflandu v této oblasti a od roku 2013 slýcháme, že se zde obnoví zelené plíce města a vznikne alternativa k Houštce.

Vítězná koalice z roku 2014 si vetkla závazek na pozemcích pod nemocnicí vybudovat volnočasový park a odpovědnost za to převzal místostarosta Jiří Vojta z Podpory občanů.

Výsledek je čistá 4, došlo k drobnému vyčištění pozemku od starých staveb, asi se někde připravuje projektová dokumentace, ale za čtyři roky je to zoufale málo.

Pro srovnání Kbely svůj Central park v roce 2008 čistily od náletů a staveb a následující rok kompletně postavily, včetně hřišť, obnovy koryta potoka, amfiteatru. A je to dnes pýcha městské části.

My máme pro tisíce občanů žijících zde v bytových domech blbě posekanou louku s odpadky, zatrubkovaný potok a polovina pozemků je čistá džungle pro bezdomovce.
Efektivita s jakou město uchopilo obnovu 3,5 ha pozemků uprostřed města je demonstrací schopností řešit dlouhodobé úkoly.

Co je už jednodušší než získat územní rozhodnutí na svém pozemku na akci, kterou je město schopno financovat ze svého?

Do Kbel se zajeďte podívat, starosta není zrovna sympatický fešák, ale tohle se mu povedlo.

_P.S: Plocha parkoviště a víceúčelového hřiště pod Penny s tím nemá nic společného, o tom třeba příště._

### A teď najděte těch deset rozdílů

![Kbely - rybníček a restaurace na konci parku](/assets/img/posts/35358120_2203695476337404_126385533013196800_o.jpg Kbely - rybníček a restaurace na konci parku)

![Rybníček v kbelském Central Parku](/assets/img/posts/35358120_2203695476337404_126385533013196800_o.jpg)

- - -
